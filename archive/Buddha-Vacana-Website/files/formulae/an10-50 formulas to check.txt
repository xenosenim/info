Dasayime, bhikkhave, dhammā sāraṇīyā piyakaraṇā garukaraṇā [piyakarāṇā garukarāṇā (?)] saṅgahāya avivādāya sāmaggiyā ekībhāvāya saṃvattanti. Katame dasa? Idha, bhikkhave, bhikkhu sīlavā hoti, pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. Yampi, bhikkhave, bhikkhu sīlavā hoti…pe… samādāya sikkhati sikkhāpadesu, ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati.

‘‘Puna caparaṃ, bhikkhave, bhikkhu bahussuto hoti sutadharo sutasannicayo, ye te dhammā ādikalyāṇā majjhekalyāṇā pariyosānakalyāṇā sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā. Yampi, bhikkhave, bhikkhu bahussuto hoti…pe… diṭṭhiyā suppaṭividdhā, ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati.

‘‘Puna caparaṃ, bhikkhave, bhikkhu kalyāṇamitto hoti kalyāṇasahāyo kalyāṇasampavaṅko. Yampi, bhikkhave, bhikkhu kalyāṇamitto hoti kalyāṇasahāyo kalyāṇasampavaṅko, ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati.

‘‘Puna caparaṃ, bhikkhave, bhikkhu suvaco hoti sovacassakaraṇehi dhammehi samannāgato khamo padakkhiṇaggāhī anusāsaniṃ. Yampi, bhikkhave, bhikkhu suvaco hoti sovacassakaraṇehi dhammehi samannāgato khamo padakkhiṇaggāhī anusāsaniṃ, ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati.

‘‘Puna caparaṃ, bhikkhave, bhikkhu yāni tāni sabrahmacārīnaṃ uccāvacāni kiṃkaraṇīyāni – tattha dakkho hoti analaso, tatrūpāyāya vīmaṃsāya samannāgato alaṃ kātuṃ alaṃ saṃvidhātuṃ. Yampi, bhikkhave, bhikkhu yāni tāni sabrahmacārīnaṃ uccāvacāni kiṃkaraṇīyāni – tattha dakkho hoti analaso tatrūpāyāya vīmaṃsāya samannāgato alaṃ kātuṃ alaṃ saṃvidhātuṃ, ayampi dhammo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati.

‘‘Puna caparaṃ, bhikkhave, bhikkhu dhammakāmo hoti piyasamudāhāro, abhidhamme abhivinaye uḷārapāmojjo. Yampi, bhikkhave, bhikkhu dhammakāmo hoti piyasamudāhāro, abhidhamme abhivinaye uḷārapāmojjo, ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati.

‘‘Puna caparaṃ, bhikkhave, bhikkhu āraddhavīriyo viharati akusalānaṃ dhammānaṃ pahānāya kusalānaṃ dhammānaṃ upasampadāya, thāmavā daḷhaparakkamo anikkhittadhuro kusalesu dhammesu. Yampi, bhikkhave, bhikkhu āraddhavīriyo viharati akusalānaṃ dhammānaṃ pahānāya kusalānaṃ dhammānaṃ upasampadāya, thāmavā daḷhaparakkamo anikkhittadhuro kusalesu dhammesu, ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati.

‘‘Puna caparaṃ, bhikkhave, bhikkhu santuṭṭho hoti itarītaracīvarapiṇḍapātasenāsanagilānapaccayabhesajjaparikkhārena. Yampi, bhikkhave, bhikkhu santuṭṭho hoti itarītaracīvarapiṇḍapātasenāsanagilānapaccayabhesajjaparikkhārena, ayampi dhammo sāraṇīyo…pe… saṃvattati.

‘‘Puna caparaṃ, bhikkhave, bhikkhu satimā hoti, paramena satinepakkena samannāgato, cirakatampi cirabhāsitampi saritā anussaritā. Yampi, bhikkhave, bhikkhu satimā hoti, paramena satinepakkena samannāgato, cirakatampi cirabhāsitampi saritā anussaritā, ayampi dhammo sāraṇīyo…pe… saṃvattati.

‘‘Puna caparaṃ, bhikkhave, bhikkhu paññavā hoti, udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. Yampi, bhikkhave, bhikkhu paññavā hoti, udayatthagāminiyā paññāya samannāgato ariyāya nibbedhikāya sammā dukkhakkhayagāminiyā, ayampi dhammo sāraṇīyo…pe… saṃvattati. Ime kho, bhikkhave, dasa dhammā sāraṇīyā piyakaraṇā garukaraṇā saṅgahāya avivādāya sāmaggiyā ekībhāvāya saṃvattantī’’ti. Dasamaṃ.

Bhikkhus, these ten things are conducive to friendliness, for reverence, to bring together to give up disputes and for unity. What ten?

Here, bhikkhus, the bhikkhu is virtuous restrained in the higher code of rules, abides seeing fear in the slightest fault. Bhikkhus, this is a thing conducive to friendliness, to be loved, to be revered, to give up disputes, to bring together and for unity.

Again, bhikkhus, the bhikkhu becomes learned, bears and accumulates the Teaching which is good at the beginning, middle and end, full of meanings even in the letters and stating the complete and pure holy life. That Teaching he recites and practises by words, and experiences it with the mind and penetratingly sees it to straighten his view. Bhikkhus, this is a thing conducive to friendliness, to be loved, to be revered, to give up disputes, to bring together and for unity.

Again bhikkhus, the bhikkhu becomes a spiritual friend, a good associate with good friendship. Bhikkhus, this is a thing conducive to friendliness, to be loved, to be revered, to give up disputes, to bring together and for unity.

Again, bhikkhus, the bhikkhu is suave, with gentle manners, accepting advice patiently. Bhikkhus, this is a thing, conducive to friendliness, to be loved, to be revered, to give up disputes, to bring together and for unity.

Again, bhikkhus the bhikkhu is with aroused effort, clever and discriminative in doing or getting done whatever things small or large that have to be done for the co-associates in the holy life. Bhikkhus, this is a thing, conducive to friendliness, to be loved, to be revered, to give up disputes, to bring together and for unity.

Again, bhikkhus, the bhikkhu attached to the Teaching, talks delightedly about the higher aspects of the Teaching and discipline. Bhikkhus, this is a thing, conducive to friendliness, to be loved, to be revered, to give up disputes, to bring together and for unity.

Again, bhikkhus, the bhikkhu abides with aroused effort to dispel demeritorious things, to accumulate meritorious things, firm not giving up the main aim in meritorious things. Bhikkhus, this too is a thing, conducive to friendliness, to be loved, to be revered, to give up disputes, to bring together and for unity.

Again, bhikkhus, the bhikkhu is satisfied with whatever gain of robes, morsel food, dwellings and requisites when ill. Bhikkhus, this too is a thing, conducive to friendliness, to be loved, to be revered, to give up disputes, to bring together and for unity.

Again, bhikkhus, the bhikkhu is with the highest prudent mindfulness, calling and recalling things told and heard long ago. Bhikkhus, this too is a thing, conducive to friendliness, to be loved, to be revered, to give up disputes, to bring together and for unity.

Again, bhikkhus, the bhikkhu is endowed with wisdom, about the rising and fading of the five holding masses, for the noble ones' penetration to rightfully end unpleasantness. Bhikkhus, this too is a thing, conducive to friendliness, to be loved, to be revered, to give up disputes, to bring together and for unity. Bhikkhus, these ten things are conducive to friendliness, for reverence, to bring together to give up disputes and for unity.